"aaj ik aur baras biit gay\u0101 us ke ba\u0121hair \njis ke hote hue hote the zam\u0101ne mere \n\n\nna sochn\u0101 ki zam\u0101ne se Dar ga.e ham bh\u012b \ntir\u012b tal\u0101sh me\u00f1 \u0121hairo\u00f1 ke ghar ga.e ham bh\u012b \n\n\nchur\u0101 lii\u00f1 ham se bh\u012b us \u1e33hud-parast ne \u0101\u00f1khe\u00f1 \ndil-e-hab\u012bb se \u0101\u1e33hir agar ga.e ham bh\u012b \n\n\npas\u012bj\u0101 dil na kis\u012b k\u0101 ham\u0101re ashko\u00f1 se \nhar \u0101st\u0101\u00f1 pe liye chashm-e-tar ga.e ham bh\u012b \n\n\njo dekh\u0101 kaliyo\u00f1 ko tujh par nis\u0101r hote hue \nto ra\u00f1g ban ke faz\u0101 me\u00f1 bikhar ga.e ham bh\u012b \n\n\njab us k\u012b zauq-e-nazar k\u0101 hu\u0101 bahut charch\u0101 \nvuf\u016br-e-shauq se ek din sa\u00f1var ga.e ham bh\u012b \n\n\nbahut se ishq k\u012b r\u0101ho\u00f1 me\u00f1 pul-sir\u0101t aa.e \ntumh\u0101r\u0101 naam liy\u0101 aur guzar ga.e ham bh\u012b \n\n\nmuh\u0101l th\u0101 ki ham ai 'josh' zinda rah sakte \nfir\u0101q-e-y\u0101r me\u00f1 ik roz mar ga.e ham bh\u012b \n\n\nna sochna ki zamane se Dar gae hum bhi \nteri talash mein ghairon ke ghar gae hum bhi \n\n\nchura lin hum se bhi us KHud-parast ne aankhen \ndil-e-habib se aaKHir agar gae hum bhi \n\n\npasija dil na kisi ka hamare ashkon se \nhar aastan pe liye chashm-e-tar gae hum bhi \n\n\njo dekha kaliyon ko tujh par nisar hote hue \nto rang ban ke faza mein bikhar gae hum bhi \n\n\njab us ki zauq-e-nazar ka hua bahut charcha \nwufur-e-shauq se ek din sanwar gae hum bhi \n\n\nbahut se ishq ki rahon mein pul-siraat aae \ntumhaara nam liya aur guzar gae hum bhi \n\n\nmuhaal tha ki hum ai 'josh' zinda rah sakte \nfiraq-e-yar mein ek roz mar gae hum bhi \n\n\n"